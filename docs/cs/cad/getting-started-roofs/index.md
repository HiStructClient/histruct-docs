
# HiStruct pro střechaře

HiStruct je webová aplikace, která umožňuje snadnou spolupráci či sdílení projektu nebo jeho částí. Takto umožníte náhled na 3D model střechy koncovému zákazníkovi, spolupracujete na projektu s kolegou nebo montážní firmou.
Slouží k rychlému sestavení nabídky, výkazu materiálu a kladečských plánů pro střešní krytiny, oplechování, lemovky a okapové systémy. Systém umožňuje několik módů zadání, které zvyšují efektivitu při práci s projektem.

## Jak zpracovat poptávku střechy v HiStruct?

1. Založím projekt s mapou nebo bez
1. Namodeluji střešní plochy překreslením nebo si pomůžu importem
1. Upravím vygenerované kladení
1. Navolím lemovky a okapový systém nebo jej nechám automaticky vygenerovat
1. Kusovníky, dokumenty, výkresy


Hotovo, jdu na kávičku 😊

HiStruct lze rozsáhle přizpůsobit. Systém kladení střešních tvarovek, lemovek, oplechování a okapového systému je nastaven pro každého konkrétního výrobce zvlášť v samostatné sadě konfiguračních souborů. Obsahuje informaci o tom jakým způsobem je třeba střešní plochu tvarovkami vyskládat, dále možné barevné kombinace, informace k výkazu materiálu a další. Tyto a další přizpůsobení děláme v rámci [projektu pro přizpůsobení](customisationProject.md).

## Tak a teď podrobněji...

### 1. Založím projekt s mapou nebo bez

Zpracovávám novou poptávku. První co chci udělat je založit nový projekt. Projekt je místo které může obsahovat jednu nebo více kompoponent - 3D modelů, tedy konfigurací, variant nebo částí. Stránka s projekty má dva pohledy. Defaultní pohled je prostý výpis založených projektů s komponentami. Pokud chci u projektu ukládat i umístění, můžu využít mapový pohled na projekty kde lze zadat i umístění z mapy.

### 2. Modelování střešních ploch

Začínáme většinou **volbou typu krytiny, lemovek a okapového systému** (ta lze následně měnit) z knihoven. Následuje tvorba modelu střechy z jednotlivých střešních rovin, případně pokročilejšími způsoby modelování. Vhodný způsob modelování se odvíjí od toho jaká podklady máme pro danou poptávku k dispozici. Platí čím lepší podklady tím méně práce modelování zabere.

#### **Mám jen pár náčrtků s rozměry 😊**

Pokud nemám k dispozici digitální podklad, musím střešní roviny zadat. Aby se zadávalo lépe, mám k dispozici několik možností. Pokud je tvar střešní plochy jednoduchý, můžu si [modelovat](modellingRoofs.md) vkládáním střešních ploch předvolených tvarů, nebo zdat obecný tvar střešní plochy v modelovacím prostoru. V módu obecného zadání se využívá trasování a dalších známých pomůcek zadání jako v ostatních CAD programech. Pokud je znám sklon, je možné střešní roviny naotáčet v prostoru a naposouvat v prostoru k sobě tak jak skutečně tvoří střechu. Pokud se podaří sestavit střechu v prostoru s dostatečnou přesností, lze použít  [generátor lemovek a okapového systému](roofFlashingGenerator.md).

#### **Mám vektorový výkres půdorysu střechy 😊😊**

Pokud mám k dispozici vektorový výkres, bude se mi modelovat snadněji. Do HiStruct lze [importovat *.dxf](importDxf.md), případně [převést vektorové *.pdf na *.dxf](convertPdfToDxf.md) a to [naimportovat do HiStruct](importDxf.md). Na importované *.dxf se lze přichytávat, zadání jednotlivých střešních ploch pak probíhá oklikáním půdorysu s doplněním sklonu pro každou střešní plochu. Výhodou je přesnost a snadné zhotovení 3D modelu. Téměř vždy lze použít [generátor lemovek a okapového systému](roofFlashingGenerator.md).

#### **Mám 3D model z digitálního zaměření 😊😊😊**

Model z digitálního zaměření je výhra. Pokud mám tento model ve vhodném formátu (3D *.pdf nebo přímo *.obj), můžu geometrii rovnou importovat. Do HiStruct lze [importovat *.obj](importObj.md), případně [převést 3D *.pdf na *.obj](convert3dPdfToObj.md) a to [naimportovat do HiStruct](importObj.md).

Po importu HiStruct nabídne rozpoznané plochy, ze kterých vyberete, jak se mají převést na HiStruct geometrii. [Generátor ploch](roofPolygonGenerator.md) pak provede převod na střešní nebo stěnové opláštěné plochy, na kterých lze dále postupovat běžným způsobem.

Po vygenerování střešních ploch můžu použít ještě [generátor lemovek a okapového systému](roofFlashingGenerator.md). Tento způsob zadání je téměř bezpracný.

#### **Jednoduchý tvar 😊😊😊**

Obdélníkové typy střech na stále oblíbenější bungalovy jsou v HiStruct dostupné přímo jako celá budova, která se automaticky opláští zvolenou krytinou a olemuje tvarovkami.

### 3. Kladení střešní krytiny

Knihovny krytin a lemovek pro nás znamenají nejen velikost a barvu, ale celý přístup k opláštění konkrétních střešních ploch. Do knihovny jsme díky variabilnímu generátoru schopni zanést konkrétní montážní postup dané krytiny konkrétního výrobce. Toto děláme v rámci [projektu přizpůsobení](customisationProject.md). Kvalitně vytvořený generátor následně eliminuje nutné zásahy do automatického kladení.

[Kladení střeních tvarovek](roofPolygonTillingOptions.md) probíhá automaticky podle konfiguračního nastavení krytiny. Lze dále nastavovat počátek kladení (zleva, zprava, střed na osu, střed na hranu panelu) tak aby bylo dosaženo nejmenšího prořezu. Informace o poměru prořezu ku ploše střešní roviny je zobrazena během úprav kladení.

### 4. Jak na lemovky a okapový systém?

[Oplechování, lemovky](roofFlashingOptions.md) a [okapový systém](roofFlashingGutterOptions.md) lze samozřejmě zadávat kamkoliv v prostoru chytáním na již zadané střešní plochy, importovanou geometrii nebo jiné objekty. Navíc je možné využít přidávání lemovek na jednotlivé strany střešních rovin, nebo rovnou [generátoru nad skupinou střešních rovin](roofFlashingGenerator.md). U generovaných prvků se automaticky nastavuje sklon souvisejících střešních rovin, a tak se správně nastaví ohýbací úhly lemovek a háků okapového systému.

HiStruct obsahuje komplexní možnosti [nastavení okapového systému](roofFlashingGutterOptions.md). Zadání pomocí polylinie definující navazující okap, lze nastavit sklon okapu. Pro každou část okapu nastavíme i sklon navazující střešní roviny pro správný výpočet ohybu a délky háků. Na každou část okapu lze přidat svody, které mají další [možnosti nastavení](roofFlashingGutterOptions.md).

### 5. Kusovníky, dokumenty, výkresy... prostě výstupy

**Kusovník**
[Kusovník](roofBom.md) se vytváří automaticky z částí střechy vložených do modelového prostoru. Jednotlivé části modelu mají u sebe informaci z jakých částí jsou vytvořeny s možností úpravy počtu a případného přidávání dalších položek.

Způsob generování kusovníku pak může být upraven v rámci [projektu přizpůsobení](customisationProject.md).

**Nabídka**
Generovaný kusovník doplněný napojením na ceník výrobce může být součástí [nabídky](roofQuote.md). Nabídku lze však připravit i bez kusovníku. Způsob generování nabídky pak může být upraven v rámci [projektu přizpůsobení](customisationProject.md).

**Kladecí plány**
[Kladečské výkresy](roofPolygonTillingDrawing.md) jsou generovány automaticky ze zadané geometrie a případných změn uživatele. V případě potřeby lze výkres doplnit dalšími poznámkami či kótami.

![example of roof tilling drawing](img\roofTillingPlane1.png)
![example of roof tilling drawing](img\roofTillingPlane2.png)
