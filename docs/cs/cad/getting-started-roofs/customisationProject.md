# Přizpůsobení HiStruct

Systém kladení střešních tvarovek, lemovek, oplechování a okapového systému je nastaven pro každého konkrétního výrobce zvlášť v samostatném konfiguračním souboru. Obsahuje informaci o tom jakým způsobem je třeba střešní plochu tvarovkami vyskládat, dále možné barevné kombinace, informace k výkazu materiálu (part numbers) a další.
Tyto konfigurační soubory jsou vytvářeny na míru v rámci projektu přizpůsobení, během kterého nachystáme konfigurátor na míru výrobci s jeho konkrétní produktovou nabídkou.

## Co všechno přizpůsobíme?

- konfigurační soubory pro dostupné střešní krytiny, oplechování, lemovky, okapový systém
- geometrie jednotlivých komponent, případně textury, mapy
- nastavení pro úspěšné generování výkazu materiálu z dostupné geometrie, obecné prvky nemající geometrickou reprezentaci, spojovací materiál, podkladní vrstvy a podobně
- výstupy podle požadavků výrobce, výkazy materiálů, cenové nabídky, výkresy, pohledy, exporty a další
- napojení na cenotvorbu prostřednictvím API na existující systém výrobce
- napojení na ekosystém výrobce, exporty nabídek, napojení na ERP a další podle požadavků


