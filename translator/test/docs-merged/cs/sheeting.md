
# Opláštění

Pro konfiguraci vnější fasády, barevného provedení, orientaci prvků apod. lze na kartě Opláštění zvolit různé typy izolačních panelů, jejich orientaci a barevné provedení. 

## Nastavení geometrie stěn
Tato nabídka umožní zvolit zejména stěny se soklem a nebo bez a případně výšku soklu.

![image](img/224623326-c946946c-d0b4-4865-bd87-0a54fe919229.png)

## Nastavení opláštěných stěn
Zde lze zvolit konkrétní opláštění pro stěny haly. Důležitá je volba mezi zateplenou a nezateplenou halou. Z tepelně izolačních opláštění jsou k dispozici volby pro sendvičové panely PUR a kazetový systém. Při použití sendvičových panelů PUR lze následně volit ještě směr kladení. Vodorovně kladené PUR panely nemusí v některých případech vyžadovat montáž na paždíky a jejich volba může být proto ekonomičtější. Při vodorovném kladení se panely automaticky rozdělí na segmenty podle umístěných sloupů.

![image](img/224623632-ac65c981-282d-4b38-940e-bc698f57df45.png)

Nastavení stěnového opláštění dále umožňuje podrobné nastavení barev.

[Barevná schemata pro vodorovně kladené panely](../advanced/sheeting/wallColorSchemeHorizontal.md)

[Barevná schemata pro svisle kladené panely](../advanced/sheeting/wallColorSchemeVertical.md)


## Nastavení opláštění střechy
Konfigurátor umožňuje nastavení opláštění pro střechu. Na výběr jsou tepelně izolační nebo neizolovaná opláštění. Izolovaná opláštění nabízí volby pro sendvičový PUR panel a nebo membránovou střechu.
Membránová střecha je tvořena trapézovým plechem, izolací a membránou. Lze volit tloušťku tepelné izolace a typ trapézového plechu. Tento typ střechy je vhodný v kombinaci s atikou na stěnách.

Pro tepelně neizolované haly lze nastavit profil plechového opláštění, trapézový nebo vlnitý plech.

U obou typů opláštění je umožněno nastavení barvy vnějšího povrchu opláštění.
